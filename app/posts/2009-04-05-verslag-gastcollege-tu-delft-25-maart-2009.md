---
layout: post
title: "Verslag gastcollege TU Delft 25 maart 2009"
---

Op 25 maart was het dan zover: het eerste event van Devnology vind plaats, en het betrof een gastcollege over Software Testen. Studenten software engineering onder de hoede van Prof. Dr. Arie van Deursen konden deze middag op een leuke, interactieve manier kennis nemen van een een schat aan ervaring, ingebracht door een panel van zeer ervaren mensen uit de software industrie. Er werd belangeloos meegewerkt door een aantal experts:

*   [![Clemens Reijnen](http://farm4.static.flickr.com/3403/3410681125_8feafc615d_m.jpg)](http://www.flickr.com/photos/devnology/sets/72157616332407746/ "Meer foto")Bob van de Burght, Professional Testing BV
*   Chris Schotanus, Logica
*   Clemens Reijnen, Sogeti
*   Pieter Joost van de Sande, Atos Origin
*   Professor Van Deursen, TU Delf

Er was gekozen voor een combinatie van verschillende bijeenkomst vormen. We openden met een Panel discussie, waarbij kennis werd gemaakt met de panelleden. Verschillende vragen uit het publiek kwamen hierbij aan de orde. Bob en Chris deelden hun schat aan ervaring door in te gaan op het verloop van testen bij verschillende project typen en methodes. Professor van Deursen was verheugd bevestiging te zien dat de stof die studenten bij hun opleiding krijgen aangereikt ook terug was te vinden in de verhalen van het panel.Clemens vertelde over de nieuwe mogelijkheden die Microsoft met de 2010 versie van Visual Studio beschikbaar gaat stellen, waarmee met name interessante oplossingen voor verdere integratie van testers en ontwikkelaars wordt geboden.

Na een half uur kon men de discussie voortzetten in het praktikum lokaal, waar de experts met kleine groepjes studenten om tafel of whiteboard in discussie gingen. Deze omgangsvorm, geinspireerd door [Open Spaces Technology](http://en.wikipedia.org/wiki/Open_Space_Technology), boodt veel interactie tussen de deelnemers. In de collegezaal werd tenslotte afgesloten met een [Fishbowl](http://en.wikipedia.org/wiki/Fishbowl_(conversation)) discussie. Aansluitend was er een borrel in een kroeg ergens in de donkere krochten van het TU gebouw, waar men dankzij de sponsoring van Microsoft kon genieten van een hapje en een drankje.

Voor zowel studenten als panelleden was het een leuke en leerzame ervaring, en ieder geval weer eens wat anders dan weer een hoorcollege. Er is gesproken over een herhaling, dus wie weet komen we dan terug om de discussie voort te zetten!
