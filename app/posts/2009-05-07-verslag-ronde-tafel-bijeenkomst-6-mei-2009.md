---
layout: post
title: "Verslag Ronde Tafel bijeenkomst 6 mei 2009"
---

Op 6 mei 2009 is de Orde van de [Vierkante Tafel](http://www.flickr.com/photos/devnology/3509126441/) voor het eerst samengekomen om de dilemma's van deze tijd met elkaar te bespreken: Programmer Lifestyle dilemmas. In een inspirerende zaal van [Seats2Meet ](http://www.seats2meet.com/)is er met een groep van 17 gepassioneerde software specialisten (of generalisten?) gediscussieerd over de typische dilemma's waar je als ontwikkelaar tegenwoordig in je dagelijkse werk mee wordt geconfronteerd.

Na een korte kennismaking, onder het genot van broodjes in de lounge van Seats2Meet, is de avond van start gegaan met het inventariseren van dilemma's. Iedereen kreeg de kans om zijn prangende dilemma(s) op één van de grote flip-overs te schrijven, en met behulp van gekleurde ronde en vierkante stickers aan te geven welke dilemma's hij graag zou willen bespreken op de avond. Uit de lijst van ruim 15 dilemma's is uiteindelijk gestart met een discussie over het meest populaire dilemma: 'Generaliseren of Specialiseren?'.

Aan de ene kant lijkt specialiseren nodig, omdat je door de razendsnelle ontwikkelingen in het vakgebied keuzes moet maken. Rick stelde dit voor als een grote T, waarbij je moet zorgen dat je op de horizontale as van de T op de hoogte bent van alle nieuwe concepten en technieken, maar bewust kiest om op één plaats de diepte in te gaan. Aan de andere kant leidt specialisatie misschien tot een beperkte visie. Waarom is het bijvoorbeeld zo gebruikelijk dat je je als software architect specialiseert in een platform als Java of .NET? Of, zoals Wes krachtig samenvatte: 'Als het enige gereedschap dat je hebt een hamer is, dan zijn alle problemen spijkers' .

De avond vervolgde na een dik half uur met een vraag, de brug naar het tweede dilemma: Kan je in je werk net zoveel leren als in een opleiding? Dennis stelde dat de ervaring die je op doet in je werk, als je niet gaat studeren, je een grote voorsprong geeft op student-collega's die zich pas 6 jaar later in de praktijk storten. Maar, Frans draaide de stelling om en vroeg zich hardop af of je de concepten die je in 6 jaar studie leert wel in kan halen in de avonduren? Jeroen vulde aan: 'Een opleiding is de meest efficiënte manier om jezelf concepten eigen te maken, en leert je anders dan werken in de praktijk, kritisch na te denken over hoe je de correctheid van een oplossing kunt onderbouwen'.

De tijd vloog voorbij, en na een korte koffie-break, werd de tweede helft van de avond ingezet: 'Je favoriete..'. Een korte greep uit de grote hoeveelheid blogs, boeken, screencasts, podcasts die zijn besproken: [Screencasts van Daniel Moth](http://channel9.msdn.com/posts/DanielMoth/), [Java posse](http://javaposse.com/), Boeken van the [Pragmatic Programmers](http://www.pragprog.com/), [Software Engineering Radio](http://www.se-radio.net/), [InfoQ](http://www.infoq.com/), [TED](http://www.ted.com), [Scott Guthrie](http://weblogs.asp.net/scottgudutch/about.aspx) in Dutch, [Arxiv.org](http://arxiv.org/) en [Martin Fowler](http://martinfowler.com/bliki/). In een volgende blog-post worden alle genoemde 'favorieten' op een rijtje gezet. Er kan vervolgens gestemd worden op de meest originele en waardevolle toevoeging; de winnaar krijgt een Jetbrains licentie naar keuze!

{artsexylightbox flickrNumberOfImages="19" flickr="Devnology" flickrSet="72157617815555872"} {/artsexylightbox}
