---
layout: post
title: "Je favoriete .."
---

Het Software Engineering vakgebied wordt overspoeld door boeken, blogs, websites, podcasts en nog veel meer andere vormen van informatie. Kennis die ons helpt om te leren van best practices en bad practices, waardoor we iedere dag steeds betere software ontwikkelaars worden.

In de laatste Ronde Tafel bijeenkomst, op woensdag 6 mei, is er gediscussieerd over de bronnen van informatie waar software ontwikkelaars in Nederland dagelijks inspiratie uit putten. Alle genoemde bronnen zijn verzameld en van iedere deelnemer van deze avond wordt in deze blogpost de interessantste of meeste originele 'favoriete ..' genoemd. In willekeurige volgorde zijn dit de favorieten van:

*   [Dennis van der Stelt](http://blogs.class-a.nl/blogs/dennis/): het boek [Dynamics of Software Development](http://www.amazon.com/Dynamics-Software-Development-Jim-McCarthy/dp/1556158238) van Jim McCarthy, grondlegger van het Microsoft Solution Framework
*   [Erwin Berends](http://taiga.nl/): de korte (10 minuten) podcasts van [Dime Casts.Net](http://www.dimecasts.net/Home) over .NET software ontwikkeling in het algemeen
*   Rémy van Duijkeren: een blog van [Chris Alcock](http://blog.cwa.me.uk/) waarin hij elke dag een selectie maakt van interessante blog-posts, zodat jij dat niet hoeft te doen
*   Jeroen van den Bos: wetenschappelijke papers, op het gebied van bijvoorbeeld software engineering, op [arXiv.org](http://arxiv.org/)
*   [Frans Bouma](http://weblogs.asp.net/FBouma/): terug naar de basis met het boek [Algorithms in C](http://www.amazon.com/Algorithms-Parts-1-4-Fundamentals-Structures/dp/0201314525) van Robert Sedgewick
*   [Rick van der Arend](http://www.rickvanderarend.nl/): innovatie, nieuwe ideeën, allerlei artikelen en presentaties die over de wereld moeten worden verspreid: [TED](http://www.ted.com/)
*   [Wes Oldenbeuving](http://narnach.blogspot.com/): de boeken van de uitgever [the Pragmatic Programmers ](http://www.pragprog.com/)
*   Dennie Bastiaan: de screencasts van [Daniel Moth](http://channel9.msdn.com/posts/DanielMoth/), waarin hij bijvoorbeeld niet alleen uitlegt wat LINQ is, maar wat erachter schuilt
*   [Dennis Doomen](http://www.dennisdoomen.net/): richtlijnen voor Pair Programming op InfoQ: [Successfully Adopting Pair Programming](http://www.infoq.com/articles/adopting-pair-programming)
*   [Soemirno Kartosoewito](http://soemirno.net/): de podcasts van [Java Posse](http://javaposse.com/), discussies over alles op het gebied van software ontwikkeling in Java
*   [Michel van den Berg](http://www.promontis.nl/News.aspx): de blogs van [Scott Guthrie](http://weblogs.asp.net/scottgudutch/about.aspx) in het Nederlands vertaald
*   Stefan van Stekelenburg: de blog [Channel 9](http://channel9.msdn.com/) over alles op het gebied van Microsoft software ontwikkeling
*   Mark Giesen: de [MSDN blogs](http://blogs.msdn.com/) waar alle webcasts en whitepapers van de Microsoft product-teams zijn te vinden

Op basis van een survey onder de deelnemers wordt de meeste waardevolle 'favoriete ..' uit deze lijst verkozen; de winnaar krijgt een Jetbrains licentie naar keuze. Als jij nog andere leuke en onmisbare toevoegingen hebt, aarzel dan niet om ze in de comments toe te voegen!
