---
layout: post
title: "Dé favoriet: TED.com"
---

![](/images/stories/articles/30/ted_logo.gif)In de Ronde Tafel bijeenkomst van een aantal weken geleden is er gediscussieerd over interessante informatie bronnen, handige tools en inspirerende boeken. In een vorige [blogpost](blog/7-verslagen/28-je-favoriete-) zijn een groot aantal van deze 'favorieten' nog eens op een rijtje gezet, en is aan iedere deelnemer van de bijeenkomst gevraagd om te stemmen op zijn favoriete nummer één tip. Na een spannende eindstrijd maken wij graag de winnende 'favoriete' aan jullie bekend: [TED.com](http://www.ted.com/) door Rick van der Arend!

TED, dat staat voor Technology, Entertainment &amp; Design, is een conferentie die al sinds de jaren '90 wordt georganiseerd met het doel om échte slimme mensen een podium te geven. Onder de sprekers vind je namen als: Bill Gates, Ray Anderson en Alan Kay. De onderwerpen variëren van oplossingen voor wereldwijde problemen tot nieuwe, futuristische, technologie. Alle sessies worden op website van TED verzameld en zijn gratis te bekijken. Ben jij op zoek naar brainfood, inspirerende nieuwe technologie en interessante visies, neem dan eens een kijkje op [TED.com](http://www.ted.com/)!

Wij bedanken iedereen voor de tips en feliciteren Rick met het winnen van een [JetBrains ](http://www.jetbrains.com)licentie naar keuze! 
