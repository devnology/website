---
layout: post
title: "Programma Open Space 2010"
---

Het [Devnology Open Space evenement](http://devnology.nl/nl/bijeenkomsten/details/23-open-space) staat weer voor de deur. Aanstaande zaterdag, 5 juni, opent het kantoor van onze hoofdsponsor om ruimte te maken voor softwareontwikkelend Nederland. Een dag bomvol discussie over alles wat met software engineering te maken heeft, een dag om eens lekker te sparren met je collega's uit het vakgebied.

Een Open Space is eigenlijk een grote koffiepauze, waarbij de deelnemers volledig zelf verantwoordelijk zijn voor het bepalen van de inhoud. Om alle discussies een beetje in banen te leiden is de dag is opgedeeld een vijftal timeslots. Ieder slot zijn er vier ruimtes beschikbaar voor interactieve sessies die op de dag zelf worden ingepland. Je bent natuurlijk vrij om buiten deze geplande sessies om een plaats op te zoeken in de kantine en in een kleinere samenstelling verder te discussiëren of een case uit te programmeren.

Het tijdschema voor de dag ziet er als volgt uit:

*   9:15 Inlopen en kennis maken met je collega's
*   10:00 Start van de Open Space in de zalen Codd en Olsen
*   10:15 Indienen sessievoorstellen en inplannen
*   11:10 Tijdslot 1
*   12:00 Tijdslot 2
*   12:45 Lunch en genieten van de zon
*   13:30 Tijdslot 3
*   14:20 Tijdslot 4
*   15:05 Koffiepauze
*   15:25 Tijdslot 5
*   16:10 Afsluiting en evaluatie
*   16:30 Lekker verder discussiëren bij de borrel
