---
layout: post
title: "Community day 2010, call for content"
---

De ultieme Devnology dag is de Community day: een dag waarop iedereen uit de community de kans krijgt om zijn visie en ervaringen te delen; een dag waarop we elkaar uit de 'comfort zone' trekken; een dag waarop we van elkaar leren. Zaterdag 4 februari organiseert Devnology de derde editie van de Community day ([lees hier](http://devnology.nl/nl/blog/7-verslagen/84-community-day-report)&nbsp;en [hier](nl/blog/7-verslagen/141-verslag-community-day-2010)/[hier ](nl/blog/7-verslagen/140-community-day-2010-socializen-kennisslurpen-en-antischaap)verslagen van eerdere edities), de call for content is nu open!

We willen jou uitnodigen om een sessie voor te stellen, waarin je jouw enthousiasme over bijvoorbeeld een software- ontwikkelmethode, architectuurstijl of programmeertaal deelt met je collega's. Je kunt op deze bijzondere dag kiezen voor het geven van een workshop, presentatie, chalk'n talk, lightning talk of het faciliteren van een discussie.

**Workshop**:&nbsp;In deze sessievorm faciliteer je een hands-on ervaring met een platform, taal, technologie of een ander concept uit het software engineering vakgebeid. Een workshop bestaat uit één of meerdere slots van 75 minuten.

**Presentatie**:&nbsp;Een presentatie is een ideale vorm om je kennis, ervaring en enthousiasme te delen met je collega's uit het vakgebied in één slot van 75 minuten.

**Chalk ‘n Talk**:&nbsp;In een Chalk 'n Talk sessie discussieer je met andere softwareontwikkelaars door middel van een whiteboard. Een Chalk 'n Talk sessie staat garant voor een interactieve, energieke sessie en bestaat uit één slot van 75 minuten.

**Discussie**:&nbsp;Je kunt een discussie voorstellen over een onderwerp waar je veel over weet of veel over wilt leren. Voor sessies met meer dan 15 deelnemers zal hiervoor de Fishbowl manier van discussiëren worden gehanteerd. Je treedt in een discussie op als facilitator en vult één slot van 75 minuten.&nbsp;

**Lightning talk**:&nbsp;Een Lightning talk is een praatje of presentatie van maximaal 20 minuten. Door middel van dit format kun je in een korte tijd een punt maken of een demo geven. De flitsende presentatie is laagdrempelig en to the point is. Je kan na de korte sessie natuurlijk napraten over het onderwerp met enthousiaste toehoorders.

## Sessievoorstel indienen?

Als je een sessievoorstel doet moet je rekening houden met de volgende richtlijnen:

*   Het Devnology publiek bestaat uit software engineers met uiteenlopende achtergronden: onze bezoekers werken vaak als softwareontwikkelaar in een taal als Java, Ruby, Scala, .NET, Smalltalk of bijvoorbeeld Groovy, maar zijn soms ook buitengewoon geïnteresseerd in andere facetten van het vakgebied, zoals software evolutie, architectuur of proces. Bedenk wat je sessie betekend voor iemand met een andere achtergrond dan jezelf.
*   We zien graag een nadruk op concepten, stijlen of benaderingen, meer dan op specifieke implementaties.
*   Academische onderwerpen hoeven niet te worden geschuwd.&nbsp;
*   We zien graag meer interactie tussen praktijk en theorie van softwareontwikkeling. Probeer in je sessie ruimte te creëren voor interactie met de deelnemers.
*   First time presenters worden ook van harte uitgenodigd, het gaat om het delen van&nbsp;ideeën&nbsp;en om&nbsp;actief&nbsp;deel uitmaken van de software development community.&nbsp;<div>Klik hier om een sessie in te dienen.</div>
