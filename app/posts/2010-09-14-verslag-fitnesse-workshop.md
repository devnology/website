---
layout: post
title: "Fitnesse workshop"
---

_Dit verslag is geschreven door [Stefan Bookholt](http://twitter.com/sbookholt). Bedankt Stefan!_

Het is woensdag 1 september en &rsquo;s avonds wordt er een leuke workshop gehouden. Het gaat dit keer over acceptance testing en wordt gehouden bij [Finalist](http://www.finalist.nl/) in het groot handelsgebouw in rotterdam. Dit is de thuisbasis van Finalist. Ik was hier nog nooit geweest dus voor mij een goede reden om mijn nieuwe navigatie uit te testen van Andriod, en jawel hoor, netjes voor de deur afgezet door een enigszins slaapverwekkende damesstem.

Toen ik de workshop binnenkwam zag ik gelijk al een aantal bekenden. Na wat kletsen met iedereen was het etenstijd! Eten was super, kan niet anders zeggen&hellip; Heerlijke surinaamse lekkernijen stonden voor ons klaar, maar kijk uit voor de madame jeanette :)

Ok, de workshop kon beginnen&hellip; De opening werd gedaan door Okke van Finalist. Klinkt als een leuke club. Ze bouwen en integreren open source oplossingen voor bijvoorbeeld cms systemen maar ook mobiele applicaties.

Vervolgens begon de workshop, mijn collega Jonne Kats verzorgde samen met Erik Pragt de rest van de avond. Opmerkelijk was dat nagenoeg iedereen wel eens te maken had gehad met TDD, maar nog niemand met ATDD. Wat is nu eigenlijk het verschil? ATDD gaat meer over features ipv stukken code. Het is iets dat dichter bij de klant staat. Het gaat hier eigenlijk om executeerbare acceptatiecriteria die in een ideale wereld bij te houden zijn door de klant zelf.

Het proces van ATDD bestaat uit het vaststellen van de acceptatiecriteria in bijvoorbeeld userstories. Iedere userstory krijgt minstens 1 test. Deze werk je eerst uit voordat je met code begint. Een iteratie is pas klaar wanneer deze tests allemaal groen zijn. Sommige tools ondersteunen het feit dat userstories zelf uitvoerbaar worden gemaakt, bijvoorbeeld via een wiki. In de workshop gaan we hier ook zelf mee spelen.

Na nog wat theorie over het hoe en waarom mochten we zelf aan de slag. De installatie van de tools die we als huiswerk gekregen hadden was niet helemaal gelukt, maar gelukkig met wat hulp was iedereen binnen een paar minuten up-and-running. De opdrachten zaten goed in elkaar. De eerste was vrij simpel, omdat de tests al bijna klaar waren. Je moest nog een klein stukje zelf toevoegen om je eerste test helemaal groen te laten worden. Naarmate de opdrachten vorderde werd het steeds uitgebreider, tot de laatste opdracht waarin je een heel scenario zelf moest omzetten in een executeerbare test op de fitnesse wiki.

Na de opdrachten was er ruimte voor feedback. Is het inderdaad beter dan TDD? Op veel punten wel: Het is beter communiceerbaar met de klant, minder abstract en heeft verder bijna alle voordelen welke TDD ook al geven. Het is alleen wat langzamer en bewerkelijker dan TDD. Het is dus verstandig goed na te denken voor welke (delen van) projecten je dit wil toepassen. Het lijkt met name geschikt voor complexe domeinen, voor de kern van je applicatie waar je business value zit. Het geeft minder toegevoegde waarde voor bijvoorbeeld kleine bekende domeinen en CRUD schermen.

De avond zat er weer op, nog even een whopper halen op weg naar de auto en ik was weer een vruchtbare workshop rijker!

[ ![](http://farm5.static.flickr.com/4089/4950524775_3e39561702_s.jpg) ![](http://farm5.static.flickr.com/4130/4950525967_f09078e731_s.jpg) ![](http://farm5.static.flickr.com/4119/4950525233_724332cc8b_s.jpg) ![](http://farm5.static.flickr.com/4130/4951117234_5a2944edc2_s.jpg) ![](http://farm5.static.flickr.com/4084/4950525855_cae7ee6236_s.jpg)&nbsp;](http://www.flickr.com/photos/devnology/sets/72157624737773393/show/) ![](http://farm5.static.flickr.com/4146/4951116506_052319f745_s.jpg) ![](http://farm5.static.flickr.com/4082/4950525535_e07edf8fd0_s.jpg)&nbsp;

<div>**[Devnology Fitnesse workshop](http://www.slideshare.net/devnology/devnology-fitnesse-workshop "Devnology Fitnesse workshop")**<object width="425" height="355"><param name="movie" value="http://static.slidesharecdn.com/swf/ssplayer2.swf?doc=devnologyfitnesseworkshop-100902044139-phpapp01&amp;stripped_title=devnology-fitnesse-workshop" /><param name="allowFullScreen" value="true" /><param name="allowScriptAccess" value="always" /><embed name="__sse5111628" src="http://static.slidesharecdn.com/swf/ssplayer2.swf?doc=devnologyfitnesseworkshop-100902044139-phpapp01&amp;stripped_title=devnology-fitnesse-workshop" mce_src="http://static.slidesharecdn.com/swf/ssplayer2.swf?doc=devnologyfitnesseworkshop-100902044139-phpapp01&amp;stripped_title=devnology-fitnesse-workshop" type="application/x-shockwave-flash" allowscriptaccess="always" allowfullscreen="allowfullscreen" width="425" height="355" /></object>
<div>View more [presentations](http://www.slideshare.net/) from [Devnology](http://www.slideshare.net/devnology).</div>
</div>
