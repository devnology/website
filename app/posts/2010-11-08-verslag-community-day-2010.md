---
layout: post
title: "Verslag Community Day 2010"
---

_Dit verslag is geschreven door Dennis Laumen([@dennislaumen](http://twitter.com/dennislaumen)) . Bedankt Dennis!_

Zaterdag 6 november 2010 was het zover, de tweede[ Devnology Community Day](http://devnology.nl/en/blog/7-verslagen/119-agenda-community-day-2010). Een dag gevuld met presentaties en workshops voor en door softwareontwikkelaars. Hieronder volgen enkele indrukken van de door mij bezochte sessies.

De eerste sessie die ik bezocht was Jan Willem Tulp's presentatie over datavisualisatie. Een van zijn hobby's waar hij, zo zei hij tijdens de sessie, zijn beroep van probeert te maken. Hij legde kort maar krachtig uit wat datavisualisatie is om vervolgens enkele concepten middels leuke proefjes aan te tonen. Daarna ging hij in op enkele pakketten waarmee data gevisualiseerd kan worden.

Arne Timmerman deelde in de tweede sessie zijn ervaringen met Kanban, een projectmethodologie waar hij het afgelopen jaar mee gewerkt heeft. Hij lichtte dit toe aan de hand van de efficiÃ«nte werkwijze van zijn lokale frituur, erg leuk gevonden. Een overtuigend verhaal over hoe met relatief simpele concepten het ontwikkelproces continu verbeterd kan worden.

Marco Pas bracht vervolgens zijn passie voor Groovy en Grails over op het publiek. Hij toonde de verschillen tussen Groovy en Java in enkele sprekende voorbeelden en maakte binnen enkele minuten een webapplicatie met Grails. Een ontzettend leuke presentatie met als hoogtepunt het enthousiasme van Marco die letterlijk van geen ophouden wist.

Na de lunch was het beurt aan Felienne Hermans die een chalk 'n' talk hield over symmetrische oplossingen voor wiskundige problemen. Met enkele simpele voorbeelden wist ze heel goed over te brengen hoe we, door een probleem symmetrisch te benaderen, tot een betere oplossing kunnen komen. Een leerzame, interactieve sessie over een onderwerp dat je niet zou verwachten op zo'n dag.

Rick van der Arend's sessie over domeinmodelleren ging over entities, value objects en aggregates. Drie concepten uit domain-driven design die de basis van je domein vormen. Een leerzame sessie met een onverwachte wending toen Rick verder ging met een decompositie van een methode. Vooral dit laatste onderwerp was erg interessant (en volgens mij vond Rick dat stiekem ook).

De dag werd afgesloten met een sessie over psychologie en software engineering door Maarten Metz en Freek Leemhuis. Ze gingen in op enkele bekende psychologische experimenten en relateerden dit aan onze dagelijkse bezigheden als ontwikkelaars. Een leerzame maar vooral leuke sessie die erg veel discussie opwekte, zowel tijdens de sessie als erna.

Naast bovenstaande sessies waren er nog veel meer sessies waar ik tijdens de pauzes veel positieve dingen over gehoord heb, een geslaagde dag dus. Mijn complimenten aan de uitstekende organisatie, de sprekers en alle aanwezigen!

[

![](http://farm5.static.flickr.com/4071/5155636500_dcc103b115_s.jpg)

![](http://farm2.static.flickr.com/1328/5155028605_da997972fa_s.jpg)

![](http://farm2.static.flickr.com/1350/5155033377_aa26a62c52_s.jpg)

![](http://farm5.static.flickr.com/4038/5155236109_3c0c437e4c_s.jpg)

![](http://farm2.static.flickr.com/1348/5155034839_bfab2ede1b_s.jpg)

![](http://farm5.static.flickr.com/4036/5155033619_5f5df4cd70_s.jpg)

![](http://farm2.static.flickr.com/1047/5155639592_046fb8573c_s.jpg)

](http://www.flickr.com/photos/devnology/sets/72157625208946797/)
