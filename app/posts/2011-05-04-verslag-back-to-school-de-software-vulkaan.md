---
layout: post
title: "Verslag Back to School: de Software vulkaan"
---

Dit verslag is geschreven door Eric Jan Malotaux([@EricJanMalotaux](http://twitter.com/EricJanMalotaux)). Dankjewel Eric Jan!

Op [dinsdagavond 3 mei](http://devnology.nl/bijeenkomsten/details/34) streek Devnology neer op het Science Park in de Amsterdamse Watergraafsmeer bij het Centrum voor Wiskunde en Informatica. Terug naar de schoolbanken in de collegezaal van professor [Paul Klint](http://twitter.com/paulklint), hoofd van de onderzoeksafdeling Software Engineering van het CWI en leider van de onderzoekgroep Software Analysis en Transformation.

Veel van ons bouwen het liefst van de grond af een nieuw systeem, waarbij we de nieuwste technieken, frameworks en architecturen toepassen. Voor onderhoud aan bestaande systemen halen we onze neus op. Maar Paul liet zien dat onderhoud aan bestaande systemen nu al een groter deel van de totale hoeveelheid werk uitmaakt dan nieuwbouw en dat dat verschil in de toekomst alleen maar zal toenemen. Het is dus verstandig om dat feit te accepteren en je erop voor te bereiden.

Iedereen die enige tijd in het mooie maar moeilijke vak van softwareontwikkeling werkzaam is geweest kent het verschijnsel van softwarerot: de kwaliteit van software neemt als gevolg van voortdurende aanpassingen langzaam af. Na kortere of langere tijd wordt een punt bereikt waarop verdere aanpassingen zo duur worden dat ze niet meer economisch verantwoord zijn. Een vaak gekozen oplossing is dan: een gloednieuw systeem dat het bestaande vervangt.

Paul betoogde echter dat nieuwbouw duur is en grote risico's met zich meebrengt en om nog andere redenen soms onmogelijk is. Zijn onderzoeksgroep richt zich daarom op transformatietechnieken en ondersteunende tools voor het verbeteren van de kwaliteit van bestaande software. Een aantal daarvan kwamentijdens zijn college aan de orde, inclusief de meta-programmeertaal [Rascal](http://www.rascal-mpl.org/).

Het was heerlijk om weer eens terug op school te zijn, het eten was prima, en de spreekstijl van Paul Klint was welsprekend, humoristisch en bijzonder helder, en de borrel na afloop gezellig. Bedankt Devnology!

{artsexylightbox flickrNumberOfImages="24" flickr="Devnology" flickrSet="72157626522260965"} {/artsexylightbox}

<object width="425" height="355"><param name="movie" value="http://static.slidesharecdn.com/swf/ssplayer2.swf?doc=intro-evol-devnology-110509062955-phpapp02&amp;stripped_title=introduction-to-software-evolution-the-software-volcano&amp;userName=devnology" /><param name="allowFullScreen" value="true" /><param name="allowScriptAccess" value="always" />
<embed name="__sse7893121" src="http://static.slidesharecdn.com/swf/ssplayer2.swf?doc=intro-evol-devnology-110509062955-phpapp02&amp;stripped_title=introduction-to-software-evolution-the-software-volcano&amp;userName=devnology" mce_src="http://static.slidesharecdn.com/swf/ssplayer2.swf?doc=intro-evol-devnology-110509062955-phpapp02&amp;stripped_title=introduction-to-software-evolution-the-software-volcano&amp;userName=devnology" type="application/x-shockwave-flash" allowscriptaccess="always" allowfullscreen="allowfullscreen" width="425" height="355" /></object>
