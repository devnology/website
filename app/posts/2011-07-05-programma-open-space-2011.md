---
layout: post
title: "Programma Open Space 2011"
---

Aanstaande zaterdag organiseert Devnology de 3e editie van haar [Open Space](nl/bijeenkomsten/details/36-open-space-2011). Een dag bomvol interactieve sessies, verrassingen en kennisdeling. In tegenstelling tot [vorig jaar](nl/blog/7-verslagen/108-verslag-open-space-2010) blijft de temperatuur op deze editie onder de 30 graden en valt er mogelijk zelfs een spatje regen: genoeg redenen om je vrije zaterdag te besteden in de kelder van het kantoor van onze hoofdsponsor.

Hoewel een Open Space zich natuurlijk kenmerkt door kernwoorden als 'ongestructureerd' en 'onvoorbereid' zijn wij gewend tijdsloten aan te houden voor de sessies die op de dag plaatsvinden. Het onderstaande tijdschema is een richtlijn voor het programma van deze dag. Je bent natuurlijk vrij om een aparte ruimte op te zoeken waar je verder wilt napraten over een sessie, hands-on wilt 'pair-programmen' of je eigen programma samen te stellen door tijdens een tijdslot van sessie te wisselen - de [Law of two feet](http://en.wikipedia.org/wiki/Open_Space_Technology#Law_of_Two_Feet)!

*   9:30 - 10:00 Ontvangst
*   10:00 - 10:15 Opening en kennismaking
*   10:15 - 10:45 Onderwerpen voorstellen
*   10:45 - 11:00 Stemmen op sessies ochtendprogramma
*   11:05 - 11:55 Sessie #1
*   12:00 - 12:50 Sessie #2
*   12:50 - 13:30 Lunch met broodjes
*   13:30 - 14:00 Onderwerpen voorstellen
*   14:00 - 14:15 Stemmen op sessies middagprogramma
*   14:20 - 15:10 Sessie #3
*   15:15 - 16:05 Sessie #4
*   16:05 - 16:15 Korte pauze
*   16:15 - 17:00 Pub quiz en borrel

Als je er zaterdag bij bent, schroom dan niet om je een beetje voor te bereiden en alvast na te denken over onderwerpen waar jij over wilt sparren met je collega's. Het thema van dit jaar, 'Leren!', bied je genoeg ruimte om op deze dag een sessie voor te stellen over een onderwerp waar jij het afgelopen jaar over hebt geleerd of wilt voorleggen aan andere deelnemers.
