---
layout: post
title: "Report CodeFest Space Invaders"
---

![](/images/stories/Events/p847_big.jpg)Voor de [maart bijeenkomst ](en/meetings/details/44-code-fest-space-invaders)was het weer eens tijd om achter de knoppen te kruipen. Een bescheiden groepje deelnemers had het op zich genomen om het huiswerk te maken, namelijk een implementatie van het klassieke spel Space Invaders.

Deze bijeenkomst werd gehost door [IHomer](http://www.ihomer.nl) in hun nieuwe clubhuis te Breda. Na een gezamelijke maaltijd van Nederlands-Aziatische oorsprong kregen de deelnemers om beurten de gelegenheid hun benadering te demonstreren.

De verschillende benaderingen bleken behoorlijk uiteen te lopen. Sommigen grepen deze kans aan om een bepaalde architectuur of pattern te verkennen, voor anderen was het een mooie gelegenheid eens een andere taal (vooral Ruby en Javascript waren populair) of platform (Mono, Codea voor de IPad) te proberen.

Een kort overzicht van de verschillende implementaties:

*   Het spits werd afgebeten door [Jan](http://twitter.com/Toebez). In zijn werkzaamheden binnen de industri&euml;le automatisering heeft hij dagelijks te maken met multi-threaded oplossingen. Voor deze opdracht had hij zichzelf ten doel gesteld om dit concept volledig in een spelletje door te voeren. Het resultaat: een volledig configureerbare, mooie .NET C# oplossing:&nbsp;[https://github.com/Toebez/SpaceInvaders](https://github.com/Toebez/SpaceInvaders)
*   [Daan](http://twitter.com/daanvberkel1980)&nbsp;nam het stokje over en toonde, ondersteunt door een PowerPoint presentatie (!), zijn Ruby implementatie. Hij wilde naast de taal, RSpec en&nbsp;Cucumber&nbsp;beter onder de knie krijgen. Op GitHub vind je zijn implementatie:&nbsp;[https://github.com/dvberkel/space-invaders](https://github.com/dvberkel/space-invaders).
*   In zijn missie om meer te leren van JavaScript is [Dennis](http://twitter.com/dennislaumen) aan de slag gegaan met een oplossing zonder IDE, zonder frameworks, maar met objecten (prototyping). Zijn knappe implementatie vind je op GitHub:&nbsp;[https://github.com/DennisLaumen/ExosphereIntruders](https://github.com/DennisLaumen/ExosphereIntruders) (feedback welkom!).
*   Een van de meeste indrukwekkende oplossingen kwam van [Mark](http://twitter.com/mvvenrooij) die een quine variant heeft gemaakt. Hij beschrijft dit in&nbsp;[deze](http://mvvenrooij.nl/2012/03/devnology-codefest-space-invaders-quine)&nbsp;blogpost. Ook zijn code staat op GitHub:&nbsp;[https://github.com/MarkVanVenrooij/space_invaders_quine](https://github.com/MarkVanVenrooij/space_invaders_quine).
*   [Arjen](http://twitter.com/arjenvanschie) had zijn [DevBots platform](nl/component/content/article/196) aangepast, waardoor de voorheen autonoom opererende bots ineens zwermgedrag moesten gaan vertonen - een leuke uitdaging :)
*   Na een korte pauze toonde [Joep](http://twitter.com/joepjoosten)&nbsp;zijn implementatie in JavaScript die grafisch gezien volledig was opgebouwd uit SVG plaatjes. Deze indrukwekkende implementatie was zo schaalbaar dat hij over drie beamers uitgerekt kon worden.
*   iHomer collega [Bennie](http://twitter.com/benniedejong)&nbsp;had zijn opdracht aangegrepen om eens te experimenteren met het ontwikkelen van .NET applicaties op het Linux platform (mono). Het resultaat: een fantastisch uitgewerkt implementatie (inclusief welkom scherm, met logo (!)) die zowel op Linux als op Windows werd getoond.
*   [Willem](https://twitter.com/#!/mostalive) was met de opdracht aan de slag gegaan op de iPad, met behulp van het platform Codea. Dit platform stelde hem in staat om redelijk eenvoudig een goed functionerende oplossing op te zetten in de taal Lua, ondanks het ontbreken van een VCS koppeling vanuit de applicatie en andere gebreken. Source code op GitHub:&nbsp;[https://gist.github.com/mostalive](https://gist.github.com/mostalive).
*   De avond werd afgesloten door [Bob](https://twitter.com/#!/boblokerse). Hij liet zien hoe je in een .NET C# oplossing de front-end volledig kan scheiden van de rest van de game engine.&nbsp;

{artsexylightbox flickrNumberOfImages="33" flickr="Devnology" flickrSet="72157629535964093"} {/artsexylightbox}
