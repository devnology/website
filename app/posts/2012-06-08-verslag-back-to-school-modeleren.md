---
layout: post
title: "Verslag Back to School - Zin en onzin van modeleren"
---

Dit verslag is geschreven door Dennie Bastiaan ([@denniebee](http://twitter.com/denniebee)). Bedankt Dennie!

Wie zichzelf software engineer noemt, zou bijna vergeten dat het &ldquo;engineering&rdquo; gedeelte &ldquo;praktische toepassing van wetenschap&rdquo; betekent. Toch is het in ons vak niet ongebruikelijk om, anders dan bij bijvoorbeeld civiele engineering, af te gaan op gut-feeling, de guru in het team of een hype. Daarom is het goed dat de praktijk van ons vakgebied soms de dialoog aan gaat met de wetenschap en zo de professionalisering voort zet. Devnology weet dit zeer goed vorm te geven met de &ldquo;back to school&rdquo; sessies. De sessie zet de software engineer weer in de universitaire schoolbanken en geeft een wetenschapper of hoog leraar het woord, waarna door middel van de fish-bowl methode de discussie kan worden aangegaan.

[![photo](http://farm8.staticflickr.com/7073/7166161099_5981cdd5dc.jpg)](http://www.flickr.com/photos/devnology/7166161099/ "photo by Devnology, on Flickr")

Ditmaal was Devnology te gast bij LIACS, Leiden Institute of Advanced Computer Science, onderdeel van Universiteit Leiden. LIACS biedt een aantal informatica-gerelateerde bachelor- en masterstudies aan, maar doet ook onderzoek in het domein van software engineering. Dr. Michel R. V. Chaudron, werkzaam op deze faculteit, doet wetenschappelijk onderzoek naar de zin en onzin van modelleren van software. Zijn presentatie richtte zich op een bundeling van onderzoeken die zij hebben verricht en deelde enkele resultaten met de groep.

Wat snel duidelijk wordt, is dat hier uniek onderzoek plaatsvindt. Wetenschappelijk onderzoek, vooral empirisch, naar software engineering gebeurd maar op heel kleine schaal. Onderzoeken naar modelleren nog minder. We weten er dus eigenlijk heel weinig van en omdat projecten doorgaans modelleren niet disciplinair genoeg volhouden is de bulk van praktijk-projecten waarop onderzoek kan worden gebaseerd dus erg klein. Toch zijn er een aantal bevindingen die opmerkelijk zijn, vooral in het licht van het populaire agile-principe met een yagni-uitgangspunt.. Zo blijken ontwikkelaars het gevoel hebben dat UML de kwaliteit van het project significant ten goede komt. Het gebruik van modellen is redelijk gemeengoed in projecten en het verhoogt de kwaliteit van de code en de communicatie in het team. Daar tegenover staat dat ondubbelzinnig blijkt dat de belangrijkste kwaliteitsfactor van een project de kwaliteit van de mensen is. Ook is er een omslagpunt in de waarde van toepassing van UML. UML leidt tot minder defects, maar het effect vlakt sneller af dan men zou denken. Het verschil in defects tussen &ldquo;loose uml&rdquo; en &ldquo;strict uml&rdquo; blijkt veelal verwaarloosbaar.

Dit alles werpt een aantal vragen op. Iedereen heeft deze vragen opgespaard voor de fishbowl discussie. De discussievorm waarbij de genodigde expert in debat gaat met het publiek werd ditmaal in een fijne avondzon op de binnenplaats van de campus gehouden. Hier kwam de klassieke tegenstelling vooral naar voren: agile voorstanders die UML vooral als schetsvorm gebruiken en klassieke software engineers die vinden dat serieuze software ontwikkeling niet zonder modellen kan. Wat ook opviel, was dat praktijk en wetenschap bereid waren naar elkaar te luisteren en van elkaar te leren. Zowel de wetenschapper als de software engineer is hier deze avond wijzer van geworden.

Hoe wetenschap ons vakgebied zal be&iuml;nvloeden, zal de komende jaren moeten blijken, maar de betrokken software engineer in Nederland heeft hierin in elk geval dankzij Devnology het voortouw kunnen nemen.

## Foto's

{artsexylightbox flickrNumberOfImages="31" flickr="Devnology" flickrSet="72157630016893305/"} {/artsexylightbox}

## Presentatie

**[Devnology Back to School: Empirical Evidence on Modeling in Software Development](http://www.slideshare.net/devnology/devnology-back-to-school-empirical-evidence-on-modeling-in-software-development "Devnology Back to School: Empirical Evidence on Modeling in Software Development")** <iframe src="http://www.slideshare.net/slideshow/embed_code/13298676" width="425" height="355" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>
View more [presentations](http://www.slideshare.net/) from [Devnology](http://www.slideshare.net/devnology)


_The most important factor in software work is not the tools and techniques used by the programmers, but rather the quality of the programmers themselves._
 &mdash;Robert Glass (Fact 1 of Facts and Fallacies of Software Engineering [2002])

_Good programmers are up to 28 times better than mediocre programmers, according to &ldquo;individual differences&rdquo; research. Given that their pay is never commensurate, they are the biggest bargains in the software field._
 &mdash;Robert Glass (Fact 2 of Facts and Fallacies of Software Engineering [2002])
