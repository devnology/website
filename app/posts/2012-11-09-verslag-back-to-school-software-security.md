---
layout: post
title: "Verslag Back to School - Software security"
---

_Dit verslag is geschreven door Joep Joosten([@joepjoosten](http://twitter.com/_angelos)). Bedankt Joep!_

Verslag van de Devnology Back to School bijeenkomst 7 nov 2012 bij de Radboud Universiteit in Nijmegen.

Afgelopen jaren zijn veel beveiligingslekken in allerlei soorten software en hardware gevonden. Sommige van deze lekken halen zelfs het nieuws, getuige deze headlines: "EenVandaag: nieuwe pinnen onveilig", "NOS: Gebruik Internet Explorer niet", "NOS: Journalist vrijuit na kraak ov-chip", en deze: "NOS: Analfabete Ethiopische kinderen hacken tablets".

Hoe kan dit keer op keer gebeuren? Dit heeft te maken met de focus van de ontwikkelaar. Er wordt vaak pas na het in productie nemen van de software / hardware gedacht aan de beveiliging, of zelfs helemaal niet. Software engineers en gebruikers zijn vaak alleen maar gefocust op de functionele aspecten van de programmatuur. Hoe vaak wordt er door de opdrachtgever gevraagd om veilige software? Dit is in het algemeen een aanname die wordt gemaakt door de opdrachtgever.
Bewustwording bij software engineers is een van de aspecten om software veiliger te maken. Belangrijke hulpmiddelen hiervoor zijn o.a. de top 10 lijst van de meest gemaakte beveiligingsfouten opgesteld door OWASP (Open Web Application Security Project).

![](http://farm9.staticflickr.com/8197/8167571078_ccc7865a9d.jpg)

In de sessie Software Security van het Back to School programma traden er twee sprekers op die elk vanuit een eigen invalshoek ons bewuster van dit fenomeen gemaakt hebben.

Zo verteld Walter Belgers tijdens zijn lezing dat deze top 10 van de lijst met meest gemaakte beveiligingsfouten de afgelopen jaren maar weinig wijzigingen heeft gekend. Dat betekend dat we keer op keer dezelfde fouten blijven maken. Walter heeft de lijst met ons doorgenomen en van voorbeelden voorzien. Ook vertelde hij over handige hulpmiddelen om je eigen computer netwerk, servers en software te testen op bestaande beveiligingslekken.

De tweede lezing werd verzorgd door Erik Poll. Bij binnenkomst liet hij direct zien dat de verschillende smartcards, zoals je id-kaart, paspoort of chip-knip, eenvoudig zijn uit te lezen. Met zijn eigen demo opstelling las hij heel eenvoudig mijn id-kaart uit. Hij heeft zelfs een app op zijn nfc smart-phone die in staat is hetzelfde te doen. In zijn lezing legde hij uit hoe een smartcard werkt, en hoe de beveiliging van verschillende smartcards te kraken is. Dit kan softwarematig, maar het is ook mogelijk om de beveiliging bloot te stellen door er fysiek met een laser op te schieten. Er zijn volgens Erik veel smartcard makers die een eigen encryptie methode maken. Dit zijn precies de smartcards die eenvoudig te kraken zijn, want deze voldoen niet aan het "principe van Kerckhoff".

Om je niet helemaal ongerust te maken: Walter en Erik zien wel dat er steeds beter wordt gelet op beveiliging. De beveiliging verbeterd en de methodes om software en hardware te kraken worden steeds ingewikkelder en duurder. Hierdoor wordt het minder aantrekkelijk om dit deel van de keten te misbruiken. Kwaadwillende stappen dan, onder de naam "social engineering", over op andere methodes. Bij deze techniek maken hackers gebruik van de zwakste schakel in computerbeveiliging, namelijk de mens.

## Slides

<iframe src="http://www.slideshare.net/slideshow/embed_code/15134515" mce_src="http://www.slideshare.net/slideshow/embed_code/15134515" marginwidth="0" marginheight="0" style="border:1px solid #CCC;border-width:1px 1px 0;margin-bottom:5px" mce_style="border:1px solid #CCC;border-width:1px 1px 0;margin-bottom:5px" allowfullscreen="" webkitallowfullscreen="" mozallowfullscreen="" frameborder="0" height="486" scrolling="no" width="597"> </iframe>
 <div style="margin-bottom:5px" mce_style="margin-bottom:5px"> ** [The top 10 security issues in web applications](http://www.slideshare.net/devnology/the-top-10-security-issues-in-web-applications "The top 10 security issues in web applications") ** from **[Devnology](http://www.slideshare.net/devnology)** </div>

<iframe src="http://www.slideshare.net/slideshow/embed_code/15134503" mce_src="http://www.slideshare.net/slideshow/embed_code/15134503" marginwidth="0" marginheight="0" style="border:1px solid #CCC;border-width:1px 1px 0;margin-bottom:5px" mce_style="border:1px solid #CCC;border-width:1px 1px 0;margin-bottom:5px" allowfullscreen="" webkitallowfullscreen="" mozallowfullscreen="" frameborder="0" height="486" scrolling="no" width="597"> </iframe>
 [Hacking Smartcards RFID](http://www.slideshare.net/devnology/devnology-smartcard-rfidnov2012 "Hacking Smartcards RFID")

## Foto's

{artsexylightbox flickrNumberOfImages="26" flickr="Devnology" flickrSet="72157631962267281/"} {/artsexylightbox}
