---
layout: post
title: "Conferentie Software Development Automation 2013 op 29 mei 2013"
---

Op 29 mei 2013 vindt de conferentie Software Development Automation 2013 (SDA'13) plaats. Het centrale thema van de conferentie is modelgedreven software-ontwikkeling (Model-driven Development, MDD). Het doel van de conferentie is kennisuitwisseling te stimuleren tussen wetenschap en de toepassing van MDD in de praktijk. De conferentie is bedoeld voor software-ontwikkelaars, software-architecten en IT managers en vindt plaats op het Centrum Wiskunde Informatica (CWI), Science Park 123, Amsterdam.

Op de SDA'13 conferentie zullen sprekers uit zowel industrie als wetenschap ingaan op de toepassing van domein-specifieke talen (DSLs) in de praktijk en de beschikbare tools en technieken hiervoor, aan de hand van concrete case studies en ervaringen. Hoofdspreker is Markus Voelter, consultant en onderzoeker op het gebied van MDD. Voelter heeft een lange lijst publicaties op zijn naam over MDD, product lines, design patterns, code generation, language workbenches en DSLs. Hij publiceerde een van de eerste boeken over Model-driven Software Development. Zijn laatste boek DSL Engineering: Designing, Implementing and Using Domain-Specific Languages, is gepubliceerd als "donationware" en kan gedownload worden op [http://dslbook.org](http://dslbook.org).

De conferentie wordt o.a. mede mogelijk gemaakt door de volgende sponsors: Mendix, OutSystems, Verum, Devnology en CWI.

Meer informatie en registratie: [http://www.sda2013.nl](http://www.sda2013.nl)
